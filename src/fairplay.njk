---
title: Fair Play
layout: layouts/base.njk
---

<section>
  <h1>Fair Play</h1>

  <p>
    Fiksdal/Rekdal Ballklubb ønsker at alle spillere i klubben skal ha som mål å spille etter Norges Fotballforbund sine tiltak for å forankre prinsippet om Fair Play. Dette ønsker vi å gjøre ved å fremme følgende:
  </p>
  <ul>
    <li>Ta godt vare på medspillere og inkludere lagkamerater</li>
    <li>Unngå stygt spill og filming</li>
    <li>Skape trygghet og god lagånd på banen</li>
    <li>Å trene og spille kamper med godt humør</li>
    <li>Å behandle motstandere med respekt</li>
    <li>Å hjelpe skadet spiller uansett lag</li>
    <li>Å hilse på motspillere og takke for kampen</li>
    <li>Å ikke kjefte på andre spillere eller dommere</li>
  </ul>

  <p>
    Trenere og lagledere skal sørge for at spillerne har god kjennskap til regler og retningslinjer, og at disse blir fulgt. Dette skal være et tema som tas opp og brukes som «vanlig praksis» ved treninger og kamper.
  </p>

  <p>Det er trener/lagleders ansvar at spillerne forstår:</p>
  <ul>
    <li>Betydning av dommerens situasjon og funksjon</li>
    <li>Betydningen av å ikke overreagere på dommeravgjørelser</li>
    <li>At det er dommerens avgjørelse som teller, og at det er bortkastet å pådra seg straff for kjeftbruk</li>
    <li>Betydningen av å følge regelverket – det tjener alle parter, og dermed også spillet</li>
  </ul>

  <p>
    Ved foreldremøter og spillermøter skal Fair Play tas opp som tema for spillere, og hva dette betyr for foreldre. Vi ønsker å formidle følgende:
  </p>
  <ul>
    <li>Foreldrenes interesse og oppfølging betyr mye for barn og unge</li>
    <li>Likeverd, aksept og inkludering bør gjelde alle i fotballmiljøet</li>
    <li>Verdsett opplevelse, god oppførsel og lagånd høyt</li>
    <li>Respekter trenerens bruk av spillere – ikke kritiser hans/hennes avgjørelser</li>
    <li>Dommeren prøver også å gjøre sitt beste – ikke kritiser hans/hennes avgjørelser</li>
    <li>Resultatet må ikke bli for viktig – den enkelte spillers mestring har også stor betydning</li>
    <li>Gi oppmuntring til alle spillerne – ikke bare dine kjente</li>
    <li>Stimuler til deltakelse – uten noen form for press</li>
    <li>Ta gjerne initiativ til å bidra på foreldremøter for å avklare holdninger og ambisjoner</li>
  </ul>

  <h2>Konkrete tiltak</h2>
  <ul>
    <li>
      Vi har årlig Fair Play-dag der vi minner alle trenere, spillere, foreldre og publikummere på viktigheten av å ha det gøy, være positive og vise respekt for hverandre.
    </li>
    <li>Spillerne hilser på hverandre før kamp og alle takker for kampen.</li>
  </ul>

  <h2>Trygghet</h2>
  <p>
    Fotballaktivitetene skal foregå innenfor rammer der alle opplever trygghet. Det innebærer klare holdninger og retningslinjer mot rusmidler, doping, mobbing, vold, rasisme, trafikksikkerhet, diskriminering og bekjempelse av seksuelle overgrep og trakassering.
  </p>

  <h2>Glede</h2>
  <p>
    Glede skal prege aktiviteter på alle nivåer – trening, konkurranser og det sosiale livet rundt fotballen.
  </p>

  <h2>Respekt</h2>
  <p>
    Alle skal møtes med samme respekt uansett rolle eller arena.
  </p>

  <h2>Likeverd</h2>
  <p>
    Alle er like mye verdt og skal få et likeverdig tilbud innen fotballen.
  </p>
</section>
